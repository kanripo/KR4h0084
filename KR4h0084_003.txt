# -*- mode: mandoku-view; -*-
#+TITLE: 古樂府
#+DATE: 2015-08-25 00:35:34.352959
#+PROPERTY: ID KR4h0084
#+PROPERTY: BASEEDITION WYG    
#+PROPERTY: JUAN 卷三
<pb:KR4h0084_WYG_003-1a>¶
欽定四庫全書¶
　古樂府巻三¶
　　　　　　　　　　　　元　左克明　撰¶
　横吹曲歌辭¶
　　　横吹曲其始亦謂之鼓吹馬上奏之乃軍中之¶
　　　樂也自漢已來北狄樂緫歸鼓吹署其後分爲¶
　　　二部有簫笳者爲鼓吹用之朝㑹道路有鼓角¶
　　　者爲横吹用之軍中馬上所奏者是也晉書樂¶
<pb:KR4h0084_WYG_003-1b>¶
　　　志曰横吹有鼓角又有胡角即胡樂也漢張騫¶
　　　入西域傳其法於西京唯得摩訶兠勒一曲李¶
　　　延年因胡曲更造新聲二十八解魏晉以來唯¶
　　　傳十曲一曰黄鵠二曰隴頭三曰出關四曰入¶
　　　闗五曰出塞六曰入塞七曰折楊栁八曰黄覃¶
　　　子九曰赤之楊十曰朢行人後有關山月洛陽¶
　　　道長安道梅花落紫騮馬騘馬雨雪劉生八曲¶
　　　合十八曲古辭間有存者今取六朝諸詩列於¶
<pb:KR4h0084_WYG_003-2a>¶
　　　後以備觀覽云¶
　　　隴頭　　　　　　　　　　　陳後主¶
　　　(一曰隴頭水通典曰天水郡有大阪名曰隴坻/亦曰隴山即漢隴關也三秦記曰其阪九回上)¶
　　　(者七日乃越上有清水/四注下所謂隴頭水也)¶
隴頭征戍客寒多不識春驚風起嘶馬若霧雜飛塵投¶
錢積石水歛轡交河津四面夕冰合萬里望佳人¶
　　　隴頭水　　　　　　　　　　梁元帝¶
衘悲别隴頭關路漫悠悠故鄉迷逺近征人分去留沙¶
<pb:KR4h0084_WYG_003-2b>¶
飛曉成幕海氣旦如樓欲識秦川處隴水向東流¶
　　　出關　　　　　　　　　　　唐魏徴¶
中原還逐鹿投筆事戎軒縱横計不就慷慨志猶存䇿¶
杖謁天子驅馬出關門請纓羈南越憑軾下東藩鬱紆¶
陟髙岫出沒望中原古木吟寒鳥空山啼夜&KR0400;旣傷千¶
里目還驚九折魂豈不憚艱險深懷國士恩季布無二¶
諾侯嬴重一言人生感意氣功名誰復論¶
　　　　入關　　　　　　　　　　梁呉均¶
<pb:KR4h0084_WYG_003-3a>¶
羽檄起邉庭烽火亂如螢是時張愽望夜赴交河城馬¶
頭要落日劒尾掣流星君恩未得報何論身命傾¶
　　　出塞　　　　　　　　　　　　古辭¶
　　　(晉書樂志曰出塞入塞曲李延年造曹嘉之晉/書曰劉疇甞避亂塢壁賈胡百數欲害之疇無)¶
　　　(懼色援笳而吹之爲出塞入塞之聲以動其遊/客之思於是其衆皆垂淚而去按西京雜記曰)¶
　　　(戚夫人善歌出塞入塞望歸之曲則高帝時已/有之疑不起於延年也唐又有塞上塞下曲蓋)¶
　　　(出於/此)¶
候騎出丼泉奔命入居延旗作浮雲影陣如明月弦¶
<pb:KR4h0084_WYG_003-3b>¶
　　　入塞　　　　　　　　　　　周王裒¶
戍久風塵色勲多意氣豪建章樓閣逈長安陵樹髙度¶
氷傷馬骨經寒墜節旄行當見天子無假用錢刀¶
　　　折楊栁　　　　　　　　　　梁元帝¶
　　　(梁樂府有胡吹歌云上馬不捉鞭反拗楊栁枝/下馬吹横笛愁殺行客兒此歌辭元出北國即)¶
　　　(鼔角横吹曲折楊柳是也宋書五行志曰晉太/康末京洛爲折楊柳之歌其曲有兵革苦辛之)¶
　　　(辭/)¶
山髙巫峽長垂栁復垂楊同心且同折故人懷故鄉山¶
<pb:KR4h0084_WYG_003-4a>¶
似蓮花艶流如明月光寒夜猿聲徹遊子淚霑裳¶
　　　關山月　　　　　　　　　　梁元帝¶
　　　(此言傷別離也按相和/曲有度關山亦類此也)¶
朝望清波道夜上白登䑓月中含桂樹流影自徘徊寒¶
沙逐風起春花犯雪開夜長無與晤衣單誰爲裁¶
　　　洛陽道　　　　　　　　　　梁元帝¶
洛陽開大道城北達城西青槐隨幔拂緑栁逐風低玉¶
珂鳴戰馬金爪闘塲雞桑萎日行暮多逄秦氏妻¶
<pb:KR4h0084_WYG_003-4b>¶
　　　長安道¶
神臯開隴右陸海實西秦金槌抵長樂複道向宜春落¶
花依度幰垂栁拂行人金張及許史夜夜尚留賔¶
　　　梅花落　　　　　　　　　　宋鮑照¶
　　　(梅花落本笛中曲也按唐大角曲亦有大單于/小單于大梅花小梅花等曲今其聲猶有存者)¶
中庭雜樹多偏爲梅咨嗟問君何獨然念其霜中能作¶
花露中能作實揺蕩春風媚春日念爾零落逐風飈徒¶
有霜花無霜質¶
<pb:KR4h0084_WYG_003-5a>¶
　　　紫騮馬　　　　　　　　　　梁簡文帝¶
　　　(古今樂録曰紫騮馬古辭云十五從軍征八十/始得歸道逄郷裏人家中有阿誰又梁曲曰獨)¶
　　　(柯不成樹獨樹不成林念娘錦裲襠恒/長不㤀心蓋從軍久戍懷歸而作也)¶
賤妾朝下機正値良人歸青絲懸玉鐙朱汗染香衣驟¶
急珂彌響&KR1568;多塵亂飛彫菰幸可薦故心君莫違¶
　　　　　　　　　　　　　　　　　梁元帝¶
長安美少年金絡錦連錢宛轉青絲鞚照耀珊瑚鞭¶
　　　騘馬　　　　　　　　　　　　梁車&KR1780;¶
<pb:KR4h0084_WYG_003-5b>¶
　　　(一曰騘馬驅皆言/關塞征役之事)¶
騘馬鏤金鞍柘彈落金丸意欲驂驔走先作野遊盤平¶
明發下蔡日中過上蘭路逺行湏疾非是畏人㸔¶
　　　騘馬驅　　　　　　　　　　　梁元帝¶
朔方寒氣重胡關饒苦霧白雪晝凝山黄雲宿埋樹連¶
翩行役子終朝征馬度試上金㣲山還㸔玉關路¶
　　　雨雪　　　　　　　　　　　　陳後主¶
　　　(采薇詩曰昔我往矣楊栁依依今我來思雨雪霏/霏穆天子傳曰天子遊黄臺之丘獵于平澤有降)¶
<pb:KR4h0084_WYG_003-6a>¶
　　　(雨天子乃休日中大寒北風雨雪有凍人天子/作詩三章以哀之曰我徂黄竹是也雨雪曲蓋)¶
　　　(取諸/此)¶
長城飛雪下邊關地籟吟濛濛九天暗霏霏千里深樹¶
冷月恒少山霧日偏沉况聽南歸鴈切思哀笳音¶
　　　劉生　　　　　　　　　　　梁元帝¶
　　　(劉生不知何代人觀齊梁以來所爲劉生之辭/者皆稱其任俠豪放周遊五陵三秦之地或云)¶
　　　(抱劒專征爲符/節官所未詳也)¶
遊俠有劉生然諾重西京扶風好驚坐長安恒借名榴¶
<pb:KR4h0084_WYG_003-6b>¶
花聊夜飲竹葉解朝酲結交李都尉遨遊佳麗城¶
　梁鼔角横吹曲¶
　　　樂録云梁鼔角横吹曲有企喻瑯琊王鉅鹿公¶
　　　主紫騮馬黄淡思地驅樂雀勞利慕容垂隴頭¶
　　　流水等歌三十六曲此九曲有歌其二十五曲¶
　　　有歌有聲樂府胡吹舊曲有十四篇唯淳于王¶
　　　捉搦東平劉生有歌其十一曲並亡又有隔谷¶
　　　折楊栁幽州馬客吟慕容家自魯企由谷隴頭¶
<pb:KR4h0084_WYG_003-7a>¶
　　　高陽王樂人等歌古辭並存唯木蘭二曲不知¶
　　　起於何代也¶
　　　企喻歌　　　　　　　　　　　古辭¶
　　　(企喻本北歌梁鼔角横吹曲有四曲後一曲乃/符融作之深山解谷口白骨無人収與今傳者)¶
　　　(小/異)¶
男兒欲作健結伴不湏多鷂子經天飛羣雀兩向波¶
放馬大澤中草好馬著臕牌子鐡裲襠鉉鉾鶴尾條¶
前行看後行齊著鐡裲襠前頭㸔後頭齊著鐡鉉鉾¶
<pb:KR4h0084_WYG_003-7b>¶
男兒可憐䖝出門懷死憂尸䘮狹谷中白骨無人収¶
　　　瑯琊王歌¶
　　　(古今樂録曰瑯琊王歌八曲或云隂凉下又有/二句云盛冬十一月就女覔凍漿最後云誰能)¶
　　　(騎此馬唯有廣平公按晉書載記/廣平公姚弼興之子泓之弟也)¶
新買五尺刀懸著中梁柱一日三摩挲劇於十五女¶
瑯琊復瑯琊瑯琊大道王陽春二三月單衫綉裲襠¶
東山㸔西水水流盤石間公死姥更嫁孤兒甚可憐¶
瑯琊復瑯琊瑯琊大道王鹿鳴思長草愁人思故鄉¶
<pb:KR4h0084_WYG_003-8a>¶
長安十二門光門最妍雅渭水從壟來浮游渭橋下¶
瑯琊復瑯琊女郎大道王孟陽三四月移鋪逐隂凉¶
客行依主人願得主人彊猛虎依深山願得松栢長¶
快馬髙纒鬃遥知身是龍誰能騎此馬唯有廣平公¶
　　　鉅鹿公主歌¶
　　　(唐書樂志曰梁有鉅鹿公主歌似是/姚萇時歌其詞蕐音與此歌不同)¶
官家出遊雷大鼔細乘犢車開後户¶
車前女子年十五手彈琵琶玉節舞¶
<pb:KR4h0084_WYG_003-8b>¶
鉅鹿公主殷照女皇帝陛下萬幾主¶
　　　紫騮馬歌¶
　　　(古今樂録曰十五從/軍征以下是古詩)¶
燒火燒野田野鴨飛上天童男娶寡婦壯女笑殺人¶
髙髙山頭樹風吹葉落去一去數千里何當還故處¶
十五從軍征八十始得歸道逄鄉里人家中有阿誰¶
遥㸔是君家松栢冢纍纍兎從狗竇入雉從梁上飛¶
中庭生旅穀井上生旅葵舂穀持作飯採葵持作羮¶
<pb:KR4h0084_WYG_003-9a>¶
羮飯一時熟不知飴阿誰出門東向㸔淚落沾我衣¶
　　　黄淡思歌¶
　　　(古今樂録曰思音相思之思按李延年造横/吹曲二十八解有黄覃子不知與此同否)¶
歸歸黄淡思逐郎還去來歸歸黄淡百逐郎何處索¶
心中不能言腹作車輪旋與郎相知時但恐傍人聞¶
江外何鬱拂龍洲廣州出象牙作㠶檣緑絲作幃繂¶
緑絲何葳蕤逐郎還去來¶
　　　地驅樂歌¶
<pb:KR4h0084_WYG_003-9b>¶
　　　(古今樂録曰側側力力以下八句是今歌/有此曲最後云不可與力或云各自努力)¶
青青黄黄雀石穨唐槌殺野牛押殺野羊¶
驅羊入谷自羊在前老女不嫁蹋地喚天¶
側側力力念君無極枕郎左臂隨郎轉側¶
摩捋郎鬚㸔郎顔色郎不念女不可與力¶
月明光光星露墮欲來不來早語我(今按此非地驅樂/歌不知左氏何以)¶
(附/此)¶
　　　雀勞利歌¶
<pb:KR4h0084_WYG_003-10a>¶
雨雪霏霏雀勞利長觜飽滿短觜饑¶
　　　慕容垂歌¶
　　　(晉書載記曰慕容垂本名&KR0409;尋以䜟記乃去夬/以垂爲名慕容雋僣號封垂爲呉王徙鎭信都)¶
　　　(太元八年/自稱燕王)¶
慕容攀墻視呉軍無邉岸我身分自當枉殺墻外漢¶
慕容愁憤憤燒香作佛會願作墻裏鷰髙飛出墻外¶
慕容出墻望呉軍無邉岸咄我臣諸佐此事可惋歎¶
　　　隴頭流水歌¶
<pb:KR4h0084_WYG_003-10b>¶
　　　(古今樂録曰樂府有/此歌曲解多於此)¶
隴頭流水流離西下念吾一身飄然曠野¶
西上隴坂羊腸九囬山高谷深不覺脚酸¶
手攀弱枝足踰弱泥¶
　　　隔谷歌¶
　　　(古今樂録曰前云無/辭樂工有辭如此)¶
兄在城中弟在外弓無弦箭無括食糧乏盡若爲活救¶
我來救我來¶
<pb:KR4h0084_WYG_003-11a>¶
兄爲俘虜受困辱骨露力疲食不足弟爲官吏馬食粟¶
何惜錢刀來我贖¶
　　　淳于王歌¶
肅肅河中育育熟湏含黄獨坐空房中思我百媚郎¶
百媚在城外千媚在中央但使心相念髙城何所妨¶
　　　東平劉生歌¶
東平劉生安東子樹木稀屋裏無人㸔阿誰¶
　　　捉搦歌¶
<pb:KR4h0084_WYG_003-11b>¶
粟穀難舂付石臼弊衣難䕶付巧婦男兒千凶飽人手¶
老女不嫁只生口¶
誰家女子能行歩反著裌禪後裙露天生男女共一處¶
願得兩箇成翁嫗¶
蕐隂山頭百丈井下有流水徹骨泠可憐女子能照影¶
不見其餘見斜領¶
黄桑柘屐蒲子履中央有絲兩頭繫小時憐母大憐壻¶
何不早嫁論家計¶
<pb:KR4h0084_WYG_003-12a>¶
　　　折楊栁歌¶
　　　(舊本五解後又有三解非也/乃別曲耳凡四解今附於後)¶
上馬不捉鞭反拗楊柳枝下馬吹長笛愁殺行客兒¶
腹中愁不樂願作郎馬鞭出入擐郎臂蹀座郎膝邉¶
放馬兩泉澤㤀不著連羈擔鞍逐馬走何見得馬騎¶
遥㸔孟津河楊柳鬱婆娑我是虜家兒不解漢兒歌¶
健兒須快馬快馬湏健兒䟤䟦黄塵下然後別雄雌¶
　(上馬不捉鞭反拗楊栁枝下馬吹長笛愁殺行客兒/門前一株棗歳歳不知老阿婆不嫁女那得孫兒抱)¶
<pb:KR4h0084_WYG_003-12b>¶
　(敕敕何力力女子臨窻織不聞機杼聲唯聞女嘆息/問女何所思問女何所憶阿婆許嫁女今年無消息)¶
　　　幽州馬客唫歌¶
快馬常苦瘦勦兒常苦貧黄禾起羸馬有錢始作人¶
熒熒帳中燭燭滅不久停盛時不作樂春花不重生¶
南山自言髙只與北山齊女兒自言好故入郎君懷¶
郎著紫袴褶女著綵裌裙男女共燕遊黄花生後園¶
黄花鬱金色緑蛇衘珠丹辭謝牀上女還我十指鐶¶
　　　慕容家自魯企由谷歌¶
<pb:KR4h0084_WYG_003-13a>¶
郎在十重樓女在九重閣郎非黄鷂子那得雲中雀¶
　　　隴頭歌¶
隴頭流水鳴聲幽咽遥望秦川心肝斷絶¶
朝發欣城暮宿隴頭寒不能語舌巻入喉¶
　　　高陽樂人歌¶
　　　(古今樂録曰魏高陽王樂人所/作也乂曰白鼻騧蓋出於此)¶
可憐白鼻騧相將入酒家無錢但共飲畫地作交賖¶
何處諜傷來兩頰色如火自有桃花容莫言人勸我¶
<pb:KR4h0084_WYG_003-13b>¶
　　　白鼻騧　　　　　　　　後魏温子昇¶
少年多好事攬轡向西都相逢俠斜路駐馬詣當壚¶
　　　木蘭辭　　　　　　　　　　　古辭¶
　　　(木蘭不知名詐作男子代父征行其辭最苦言/萬里赴戎機關山度若飛朔氣傳金柝寒光照)¶
　　　(鐡衣相和曲有度關山/亦類此皆言傷別之意)¶
喞喞復喞喞(一作/促織)木蘭當户織不聞機杼聲唯聞女嘆¶
息問女何所思問女何所憶女亦無所思女亦無所憶¶
昨夜見軍帖可汗大㸃兵軍書十二巻巻巻有爺名阿¶
<pb:KR4h0084_WYG_003-14a>¶
爺無大兒木蘭無長兄願爲市鞍馬從此替爺征東市¶
買駿馬西市買鞍韉南市買轡頭北市買長鞭旦(一作/朝字)¶
辭爺娘去暮宿黄河邉不聞爺娘喚女聲但聞黄河流¶
水鳴濺濺旦辭黄河去暮至(一作/宿)黒山頭不聞爺娘喚¶
女聲但聞燕山胡騎鳴啾啾萬里赴戎機關山度若飛¶
朔氣傳金柝寒光照鐡衣將軍百戰死壯士十年歸歸¶
來見天子天子坐明堂䇿勲十二轉賞賜百千彊可汗¶
問所欲木蘭不用尚書郎(一作欲與木蘭/賞不願尚書郎)願馳千里足¶
<pb:KR4h0084_WYG_003-14b>¶
(段成式酉陽雜爼云/願借明駞千里足)送兒還故鄉爺娘聞女來出郭相¶
扶將阿妹聞姊來當戸理紅粧小弟聞姊來磨刀霍霍¶
向豬羊開我東閣門坐我西間床脫我戰時袍着我舊¶
時裳當牕理雲鬢挂鏡貼花黄出門㸔火伴火伴皆驚¶
(一作/始字)忙同行十二年不知木蘭是女郎雄兔脚撲朔雌¶
兎眼迷離䨇(一作/兩)兎傍地走安能辨我是雄雌¶
木蘭抱杼嗟借問復爲誰欲聞所慽慽感激彊其顔老¶
父𨽻兵籍氣力日衰耗豈足萬里行有子復尚少胡沙¶
<pb:KR4h0084_WYG_003-15a>¶
沒馬足朔風裂人膚老父舊羸病何以彊自扶本蘭代¶
父去秣馬備戎行易却紈綺裳洗却鈆粉妝馳馬赴軍¶
幕慷慨携干將朝屯雪山下暮宿青海傍夜襲月支虜¶
更携于闐羌將軍得勝歸士卒還故鄉父母見木蘭喜¶
極成悲傷木蘭能承父母顔却卸巾鞲理絲簧昔爲烈¶
士雄今復嬌子容親戚持酒賀父母始知生女與男同¶
門前舊軍都十年共﨑嶇本結兄弟交死戰誓不渝今¶
也見木蘭言聲雖是顔貌殊驚愕不敢前歎重徒嘻吁¶
<pb:KR4h0084_WYG_003-15b>¶
世有臣子心能如木蘭節忠孝兩不渝千古之名焉可¶
㓕¶
　¶
　¶
　¶
　¶
　¶
　古樂府巻三¶
